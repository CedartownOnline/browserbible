<!--
name: webbible
content:  2 Korintliler 11 (turk)
author: John Dyer (http://j.hn/)
date:   1/5/2012 2:24:53 PM
-->
<!DOCTYPE html>
<html lang="tr" dir="ltr">
<head>
	<title>2 Korintliler 11 (turk)</title>
    <meta name="viewport" content="width=device-width, initial-scale=1" />
	<script src="../../../js/mobile.js"></script>
	<link href="../../../css/mobile.css" rel="stylesheet" />
</head>
<body>
<div data-role="page">
	<div data-role="header">
		<a href="2Cor.10.html" data-icon="arrow-l">2 Korintliler 10</a>
		<h1>2 Korintliler 11 (turk)</h1>
		<a href="2Cor.12.html" data-icon="arrow-r">2 Korintliler 12</a>
	</div>
	<div data-role="content">
<div class="chapter nt turk" lang="tr" dir="ltr" data-osis="2Cor.11">
<h2 class="chapter-num">11</h2>
<p>
<span class="verse" data-osis="2Cor.11.1"><span class="verse-num verse-1">1&nbsp;</span>Umarım yapacağım küçük bir akılsızlığı hoş görürsünüz. Ne olur, beni hoş görün!</span>
<span class="verse" data-osis="2Cor.11.2"><span class="verse-num">2&nbsp;</span>Sizler için tanrısal bir kıskançlık duyuyorum. Çünkü sizleri el değmemiş kız gibi tek ere, Mesihe sunmak üzere nişanladım.</span>
<span class="verse" data-osis="2Cor.11.3"><span class="verse-num">3&nbsp;</span>Ne var ki, yılanın Havvayı kurnazlığıyla aldatması gibi, düşüncelerinizin Mesihe olan içten ve pak adanmışlıktan saptırılmasından korkuyorum.</span>
<span class="verse" data-osis="2Cor.11.4"><span class="verse-num">4&nbsp;</span>Çünkü size gelen ve bizim tanıttığımızdan değişik bir İsayı tanıtanları pekâlâ hoş görüyorsunuz. Ayrıca, aldığınız ruhtan farklı bir ruhu ve kabul ettiğinizden farklı bir müjdeyi kabul ederek bunları hoş görüyorsunuz.</span>
<span class="verse" data-osis="2Cor.11.5"><span class="verse-num">5&nbsp;</span>Sözüm ona üstün elçilerden hiç de aşağı olduğumu sanmıyorum!</span>
<span class="verse" data-osis="2Cor.11.6"><span class="verse-num">6&nbsp;</span>Acemi bir konuşmacı olabilirim, ama bilgiden yana acemi değilim. Bunu size her durumda, her bakımdan açıkça gösterdik.</span>
<span class="verse" data-osis="2Cor.11.7"><span class="verse-num">7&nbsp;</span>Yücelmeniz için kendimi alçaltarak Tanrının Müjdesini size karşılıksız bildirmekle günah mı işledim?</span>
<span class="verse" data-osis="2Cor.11.8"><span class="verse-num">8&nbsp;</span>Size hizmet etmek için yardım aldığım başka kiliseleri adeta soydum.</span>
<span class="verse" data-osis="2Cor.11.9"><span class="verse-num">9&nbsp;</span>Aranızdayken ihtiyacım olduğu halde hiçbirinize yük olmadım. Çünkü Makedonyadan gelen kardeşler eksiklerimi tamamladılar. Size yük olmamaya hep özen gösterdim, bundan böyle de özen göstereceğim.</span>
<span class="verse" data-osis="2Cor.11.10"><span class="verse-num">10&nbsp;</span>Mesihin gerçeğine sahip olarak kesinlikle diyebilirim ki, Ahaya İlinde hiç kimse beni böyle övünmekten alıkoyamaz.</span>
<span class="verse" data-osis="2Cor.11.11"><span class="verse-num">11&nbsp;</span>Neden mi? Sizi sevmediğimden mi? Tanrı biliyor ki, sizi seviyorum.</span>
<span class="verse" data-osis="2Cor.11.12"><span class="verse-num">12&nbsp;</span>Övündükleri konuda bize eşit sayılmak isteyen fırsatçılara fırsat vermemek için, yaptığımı yapmaya devam edeceğim.</span>
<span class="verse" data-osis="2Cor.11.13"><span class="verse-num">13&nbsp;</span>Bu tür adamlar sahte elçiler, düzenbaz işçiler, kendilerine Mesihin elçisi süsü verenlerdir.</span>
<span class="verse" data-osis="2Cor.11.14"><span class="verse-num">14&nbsp;</span>Buna şaşmamalı. Şeytan da kendisine ışık meleği süsü verir.</span>
<span class="verse" data-osis="2Cor.11.15"><span class="verse-num">15&nbsp;</span>Ona hizmet edenlerin de kendilerine doğruluğun hizmetkârları süsü vermesi şaşırtıcı değildir. Onların sonu yaptıklarına göre olacaktır.</span>
<span class="verse" data-osis="2Cor.11.16"><span class="verse-num">16&nbsp;</span>Yine söylüyorum, kimse beni akılsız sanmasın. Öyle sanıyorsanız, akılsız birini kabul eder gibi de olsa beni kabul edin ki, ben de biraz övüneyim!</span>
<span class="verse" data-osis="2Cor.11.17"><span class="verse-num">17&nbsp;</span>Söylediklerimi Rabbin söyleyeceği gibi değil, akılsız biri gibi, bu övüngen tavırla söylüyorum.</span>
<span class="verse" data-osis="2Cor.11.18"><span class="verse-num">18&nbsp;</span>Mademki birçokları ne olduklarıyla övünüyorlar, ben de övüneceğim.</span>
<span class="verse" data-osis="2Cor.11.19"><span class="verse-num">19&nbsp;</span>Sizler akıllı olduğunuz için akılsızlara seve seve katlanıyorsunuz!</span>
<span class="verse" data-osis="2Cor.11.20"><span class="verse-num">20&nbsp;</span>Aslında sizi köle edenlere, sömürenlere, sizden yararlananlara, büyüklük taslayanlara ya da sizi tokatlayanlara katlanıyorsunuz.</span>
<span class="verse" data-osis="2Cor.11.21"><span class="verse-num">21&nbsp;</span>Utanarak kabul ediyorum ki, biz bunu yapacak güçte değildik! Ama birinin övünmeye cesaret ettiği konuda -akılsız biri gibi konuşuyorum- ben de övünmeye cesaret ediyorum.</span>
<span class="verse" data-osis="2Cor.11.22"><span class="verse-num">22&nbsp;</span>Onlar İbrani mi? Ben de İbraniyim. İsrailli mi? Ben de İsrailliyim. İbrahimin soyundan mıdırlar? Ben de onun soyundanım.</span>
<span class="verse" data-osis="2Cor.11.23"><span class="verse-num">23&nbsp;</span>Mesihin hizmetkârları mıdırlar? Aklımı kaçırmış gibi konuşuyorum. Ben Onun daha üstün bir hizmetkârıyım. Ben daha çok emek verdim, hapse daha çok girdim, sayısız dayak yedim, çok kez ölümle burun buruna geldim.</span>
<span class="verse" data-osis="2Cor.11.24"><span class="verse-num">24&nbsp;</span>Beş kez Yahudilerden otuz dokuzar kırbaç yedim.</span>
<span class="verse" data-osis="2Cor.11.25"><span class="verse-num">25&nbsp;</span>Üç kez değnekle dövüldüm, bir kez taşlandım, üç kez deniz kazasına uğradım. Bir gün bir gece açık denizde kaldım.</span>
<span class="verse" data-osis="2Cor.11.26"><span class="verse-num">26&nbsp;</span>Sık sık yolculuk ettim. Irmaklarda, haydutlar arasında, gerek soydaşlarımın gerekse öteki ulusların arasında tehlikelere uğradım. Kentte, kırda, denizde, sahte kardeşler arasında tehlikelere düştüm.</span>
<span class="verse" data-osis="2Cor.11.27"><span class="verse-num">27&nbsp;</span>Emek verdim, sıkıntı çektim, çok kez uykusuz kaldım. Açlığı, susuzluğu tattım. Çok kez yiyecek sıkıntısı çektim, soğukta çıplak kaldım.</span>
<span class="verse" data-osis="2Cor.11.28"><span class="verse-num">28&nbsp;</span>Öbür sorunların yanısıra, bütün kiliseler için her gün çektiğim kaygının baskısı var üzerimde.</span>
<span class="verse" data-osis="2Cor.11.29"><span class="verse-num">29&nbsp;</span>Kim güçsüz olur da ben güçsüz olmam? Kim günaha düşürülür de ben onun için yanmam?</span>
<span class="verse" data-osis="2Cor.11.30"><span class="verse-num">30&nbsp;</span>Övünmem gerekiyorsa, güçsüzlüğümü gösteren şeylerle övüneceğim.</span>
<span class="verse" data-osis="2Cor.11.31"><span class="verse-num">31&nbsp;</span>Rab İsanın sonsuza dek övülecek olan Tanrısı ve Babası biliyor ki, yalan söylemiyorum.</span>
<span class="verse" data-osis="2Cor.11.32"><span class="verse-num">32&nbsp;</span>Şamda Kral Aretasın valisi beni yakalatmak için kenti denetim altına almıştı.</span>
<span class="verse" data-osis="2Cor.11.33"><span class="verse-num">33&nbsp;</span>Ama beni küfe içinde surdaki bir pencereden sarkıttılar; böylece onun elinden sıyrılıp kaçtım.</span>
</p>
</div>

	</div>
	<div data-role="footer">	
		<div data-role="navbar">
			<ul>
				<li><a href="2Cor.10.html" data-icon="arrow-l">2 Korintliler 10</a></li>
				<li><a href="index.html" data-icon="home">Books</a></li>
				<li><a href="2Cor.12.html" data-icon="arrow-r">2 Korintliler 12</a></li>
			</ul>
		</div>
	</div>

</div>
</body>
</html>
