<!--
name: webbible
content:  Nehemya 9 (turk)
author: John Dyer (http://j.hn/)
date:   1/5/2012 2:24:39 PM
-->
<!DOCTYPE html>
<html lang="tr" dir="ltr">
<head>
	<title>Nehemya 9 (turk)</title>
    <meta name="viewport" content="width=device-width, initial-scale=1" />
	<script src="../../../js/mobile.js"></script>
	<link href="../../../css/mobile.css" rel="stylesheet" />
</head>
<body>
<div data-role="page">
	<div data-role="header">
		<a href="Neh.8.html" data-icon="arrow-l">Nehemya 8</a>
		<h1>Nehemya 9 (turk)</h1>
		<a href="Neh.10.html" data-icon="arrow-r">Nehemya 10</a>
	</div>
	<div data-role="content">
<div class="chapter ot turk" lang="tr" dir="ltr" data-osis="Neh.9">
<h2 class="chapter-num">9</h2>
<p>
<span class="verse" data-osis="Neh.9.1"><span class="verse-num verse-1">1&nbsp;</span>Aynı ayın yirmi dördüncü günü İsrailliler toplandı. Hepsi oruç tutmuş, çul kuşanmış, başına toprak serpmişti.</span>
<span class="verse" data-osis="Neh.9.2"><span class="verse-num">2&nbsp;</span>İsrail soyundan gelenler bütün yabancılardan ayrılmıştı. Günahlarını ve atalarının yaptığı kötülükleri ayakta itiraf ettiler.</span>
<span class="verse" data-osis="Neh.9.3"><span class="verse-num">3&nbsp;</span>Oldukları yerde durup günün dörtte biri boyunca Tanrıları RABbin Yasa Kitabını okudular. Günün öbür dörtte birindeyse günahlarını itiraf ederek Tanrıları RABbe tapındılar.</span>
<span class="verse" data-osis="Neh.9.4"><span class="verse-num">4&nbsp;</span>Levililere yüksekçe bir yer ayrılmıştı. Yeşu, Bani, Kadmiel, Şevanya, Bunni, Şerevya, Bani ve Kenani orada oturuyordu. Ayağa kalkıp yüksek sesle Tanrıları RABbe yakardılar.</span>
<span class="verse" data-osis="Neh.9.5"><span class="verse-num">5&nbsp;</span>Levililerden Yeşu, Kadmiel, Bani, Haşavneya, Şerevya, Hodiya, Şevanya ve Petahya halka, ‹‹Ayağa kalkın!›› dediler, ‹‹Başlangıçtan sonsuza kadar var olan Tanrınız RABbe övgüler olsun. ‹Ya Rab senin kutsal adın öyle yücedir ki, bizim yüceltmelerimiz, övgülerimiz yetersiz kalır.› ››</span>
<span class="verse" data-osis="Neh.9.6"><span class="verse-num">6&nbsp;</span>Halk şöyle dua etti: ‹‹Tek RAB sensin. Gökleri, göklerin göklerini, bütün gök cisimlerini, yeryüzünü ve içindeki her şeyi, denizleri ve içlerindeki her şeyi sen yarattın. Hepsine sen can verdin. Bütün gök cisimleri sana tapınır.</span>
<span class="verse" data-osis="Neh.9.7"><span class="verse-num">7&nbsp;</span>‹‹Ya RAB, Avramı seçen, onu Kildanilerin Ur Kentinden çıkaran, ona İbrahim adını veren Tanrı sensin.</span>
<span class="verse" data-osis="Neh.9.8"><span class="verse-num">8&nbsp;</span>Onu kendine yürekten bağlı buldun ve onunla bir antlaşma yaptın. Kenanlı, Hitit, Amorlu, Perizli, Yevus ve Girgaş topraklarını onun soyuna vereceğim deyip sözünü tuttun. Çünkü sen doğrusun.</span>
<span class="verse" data-osis="Neh.9.9"><span class="verse-num">9&nbsp;</span>‹‹Atalarımızın Mısırda çektiklerini gördün, Kızıldenizde yakarışlarını işittin.</span>
<span class="verse" data-osis="Neh.9.10"><span class="verse-num">10&nbsp;</span>Firavuna, görevlilerine ve ülkesinin halkına karşı mucizeler, harikalar yarattın. Çünkü atalarımızı nasıl ezdiklerini biliyordun. Bugün olduğu gibi ün kazandın.</span>
<span class="verse" data-osis="Neh.9.11"><span class="verse-num">11&nbsp;</span>Denizi yararak atalarımıza yol açtın. Denizin ortasından, kuru topraktan geçip gittiler. Onları kovalayanları ise bir taş gibi azgın derin sulara fırlattın.</span>
<span class="verse" data-osis="Neh.9.12"><span class="verse-num">12&nbsp;</span>Gündüzün bir bulut sütunuyla, geceleyin yollarına ışık tutmak için bir ateş sütunuyla atalarımıza yol gösterdin.</span>
<span class="verse" data-osis="Neh.9.13"><span class="verse-num">13&nbsp;</span>‹‹Sina Dağına indin, onlarla göklerden konuştun. Onlara doğru ilkeler, adil yasalar, iyi kurallar, buyruklar verdin.</span>
<span class="verse" data-osis="Neh.9.14"><span class="verse-num">14&nbsp;</span>Kutsal Şabat Gününü bildirdin. Kulun Musa aracılığıyla buyruklar, kurallar, yasalar verdin.</span>
<span class="verse" data-osis="Neh.9.15"><span class="verse-num">15&nbsp;</span>Acıktıklarında gökten ekmek verdin, susadıklarında kayadan su çıkardın. Onlara vermeye ant içtiğin ülkeye girmelerini, orayı mülk edinmelerini buyurdun.</span>
<span class="verse" data-osis="Neh.9.16"><span class="verse-num">16&nbsp;</span>‹‹Ama atalarımız gurura kapıldı; dikbaşlılık edip buyruklarına uymadılar.</span>
<span class="verse" data-osis="Neh.9.17"><span class="verse-num">17&nbsp;</span>Söz dinlemek istemediler, aralarında yaptığın harikaları unuttular. Dikbaşlılık ettiler, eski kölelik yaşamlarına dönmek için kendilerine bir önder bularak başkaldırdılar. Ama sen bağışlayan, iyilik yapan, acıyan, tez öfkelenmeyen, sevgisi engin bir Tanrısın. Onları terk etmedin.</span>
<span class="verse" data-osis="Neh.9.18"><span class="verse-num">18&nbsp;</span>Kendilerine buzağı biçiminde dökme bir put yaptılar, ‹Sizi Mısırdan çıkaran Tanrınız budur!› diyerek seni çok aşağıladılar.</span>
<span class="verse" data-osis="Neh.9.19"><span class="verse-num">19&nbsp;</span>Yine de, yüce merhametinden ötürü onları çölde bırakmadın. Gündüzün yol göstermek için bulut sütununu, geceleyin yollarına ışık tutmak için ateş sütununu önlerinden eksik etmedin.</span>
<span class="verse" data-osis="Neh.9.20"><span class="verse-num">20&nbsp;</span>Onları eğitmek için iyi Ruhunu verdin. Ağızlarından manı eksiltmedin. Susadıklarında onlara su verdin.</span>
<span class="verse" data-osis="Neh.9.21"><span class="verse-num">21&nbsp;</span>Kırk yıl onları çölde besledin. Hiç eksikleri olmadı. Ne giysileri eskidi, ne de ayakları şişti.</span>
<span class="verse" data-osis="Neh.9.22"><span class="verse-num">22&nbsp;</span>‹‹Onlara ülkeler, uluslar verdin, aralarında bölüştürdün. Heşbon Kralı Sihonun, Başan Kralı Ogun ülkesini mülk edindiler.</span>
<span class="verse" data-osis="Neh.9.23"><span class="verse-num">23&nbsp;</span>Onlara gökteki yıldızlar kadar çocuk verdin. Onları, mülk edinmek üzere atalarına söz verdiğin ülkeye getirdin.</span>
<span class="verse" data-osis="Neh.9.24"><span class="verse-num">24&nbsp;</span>Çocukları Kenan ülkesini ele geçirip mülk edindiler. Ülke halkının onlara boyun eğmesini sağladın. Krallarını ve ülkedeki halkları istediklerini yapsınlar diye ellerine teslim ettin.</span>
<span class="verse" data-osis="Neh.9.25"><span class="verse-num">25&nbsp;</span>Surlu kentler, verimli topraklar ele geçirdiler. Güzel eşyalarla dolu evlere, kazılmış sarnıçlara, bağlara, zeytinliklere, çok sayıda meyve ağacına sahip oldular. Yediler, doydular, beslendiler ve onlara yaptığın büyük iyiliklere sevindiler.</span>
<span class="verse" data-osis="Neh.9.26"><span class="verse-num">26&nbsp;</span>‹‹Ama halkın söz dinlemedi, sana başkaldırdı. Yasana sırt çevirdiler, sana dönmeleri için kendilerini uyaran peygamberleri öldürdüler. Seni çok aşağıladılar.</span>
<span class="verse" data-osis="Neh.9.27"><span class="verse-num">27&nbsp;</span>Bu yüzden onları düşmanlarının eline teslim ettin. Düşmanları onları ezdi. Sıkıntıya düşünce sana feryat ettiler. Onları göklerden duydun, yüce merhametinden ötürü kurtarıcılar gönderdin. Bunlar halkı düşmanlarının elinden kurtardı.</span>
<span class="verse" data-osis="Neh.9.28"><span class="verse-num">28&nbsp;</span>‹‹Ne var ki İsrail halkı rahata kavuşunca yine senin gözünde kötü olanı yaptı. Bu yüzden onları düşmanlarının eline terk ettin. Düşmanları onlara egemen oldu. Yine sana yönelip feryat ettiler. Onları göklerden duydun ve merhametinden ötürü defalarca kurtardın.</span>
<span class="verse" data-osis="Neh.9.29"><span class="verse-num">29&nbsp;</span>‹‹Onları Kutsal Yasana dönmeleri için uyardınsa da, gurura kapılarak buyruklarına karşı geldiler. Kurallarını çiğneyip günah işlediler. Oysa kim kurallarına bağlı kalırsa yaşam bulur. İnatla sana sırt çevirdiler, dinlemek istemediler.</span>
<span class="verse" data-osis="Neh.9.30"><span class="verse-num">30&nbsp;</span>Yıllarca onlara katlandın. Ruhunla, peygamberlerin aracılığıyla onları uyardın. Ama kulak asmadılar. Bunun üzerine onları çeşitli ülke halklarının ellerine teslim ettin.</span>
<span class="verse" data-osis="Neh.9.31"><span class="verse-num">31&nbsp;</span>Yüce merhametinden ötürü yok olmalarına izin vermedin. Onları terk etmedin. Çünkü sen iyilik yapan, acıyan bir Tanrısın.</span>
<span class="verse" data-osis="Neh.9.32"><span class="verse-num">32&nbsp;</span>‹‹Ey Tanrımız! Sen antlaşmana bağlı kalırsın. Güçlü, görkemli, yüce bir Tanrısın. Asur krallarının döneminden bugüne kadar krallarımız, önderlerimiz, kâhinlerimiz, peygamberlerimiz, atalarımız ve bütün halk acı çekti. Çektiklerimizi küçümseme.</span>
<span class="verse" data-osis="Neh.9.33"><span class="verse-num">33&nbsp;</span>Başımıza gelen bütün olaylarda sen hep adil davrandın, doğru olanı yaptın, bizse kötülük yaptık.</span>
<span class="verse" data-osis="Neh.9.34"><span class="verse-num">34&nbsp;</span>Krallarımız, önderlerimiz, kâhinlerimiz, atalarımız yasana göre yaşamadılar. Verdiğin buyrukları, yaptığın uyarıları dinlemediler.</span>
<span class="verse" data-osis="Neh.9.35"><span class="verse-num">35&nbsp;</span>Ülkelerinde onlara sağladığın bolluk içinde, önlerine serdiğin geniş, verimli topraklarda sana kulluk etmediler, kötülüklerinden dönmediler.</span>
<span class="verse" data-osis="Neh.9.36"><span class="verse-num">36&nbsp;</span>‹‹Bak, bugün köleyiz. Meyvelerini, iyi ürünlerini yesinler diye atalarımıza verdiğin ülkede köle olduk.</span>
<span class="verse" data-osis="Neh.9.37"><span class="verse-num">37&nbsp;</span>Günahlarımız yüzünden ürünlerimizin çoğunu başımıza getirdiğin krallara veriyoruz. Bizi de, hayvanlarımızı da istedikleri gibi kullanıyorlar. Büyük sıkıntı içindeyiz.››</span>
<span class="verse" data-osis="Neh.9.38"><span class="verse-num">38&nbsp;</span>‹‹Bütün bu olanlardan ötürü biz İsrail halkı olarak kesin bir yazılı antlaşma yapıyoruz. Önderlerimiz, Levililerimiz ve kâhinlerimiz de antlaşmayı mühürlüyor.››</span>
</p>
</div>

	</div>
	<div data-role="footer">	
		<div data-role="navbar">
			<ul>
				<li><a href="Neh.8.html" data-icon="arrow-l">Nehemya 8</a></li>
				<li><a href="index.html" data-icon="home">Books</a></li>
				<li><a href="Neh.10.html" data-icon="arrow-r">Nehemya 10</a></li>
			</ul>
		</div>
	</div>

</div>
</body>
</html>
