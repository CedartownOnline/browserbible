<!--
name: ephiphany bible
content:  Misir'dan Çikis 9 (TURK)
author: John Dyer (http://j.hn/)
date:   1/8/2012 11:46:51 PM
-->
<!DOCTYPE html>
<html lang="tr" dir="ltr">
<head>
	<meta charset="utf-8" /> 
	<title>Misir'dan Çikis 9 (TURK)</title>
	<meta name="viewport" content="width=device-width, initial-scale=1" />
	<script src="../../../js/mobile.js"></script>
	<link href="../../../css/mobile.css" rel="stylesheet" />
</head>
<body>
<div data-role="page">
	<div data-role="header">
		<a href="Exod.8.html" data-icon="arrow-l">Misir'dan Çikis 8</a>
		<h1>Misir'dan Çikis 9 (TURK)</h1>
		<a href="Exod.10.html" data-icon="arrow-r">Misir'dan Çikis 10</a>
	</div>
	<div data-role="content">
<div class="chapter TURK ot Exod_9" data-osis="Exod.9" lang="tr" dir="ltr">
<h2 class="chapter-num">9</h2>
<p>
<span class="verse Exod_9_1" data-osis="Exod.9.1"><span class="verse-num v-1">1&nbsp;</span>RAB Musaya şöyle dedi: ‹‹Firavunun yanına git ve ona de ki, ‹İbranilerin Tanrısı RAB şöyle diyor: Halkımı salıver, bana tapsınlar.</span>
<span class="verse Exod_9_2" data-osis="Exod.9.2"><span class="verse-num v-2">2&nbsp;</span>Salıvermeyi reddeder, onları tutmakta diretirsen,</span>
<span class="verse Exod_9_3" data-osis="Exod.9.3"><span class="verse-num v-3">3&nbsp;</span>RABbin eli kırlardaki hayvanlarınızı -atları, eşekleri, develeri, sığırları, davarları- büyük kırıma uğratarak sizi cezalandıracak.</span>
<span class="verse Exod_9_4" data-osis="Exod.9.4"><span class="verse-num v-4">4&nbsp;</span>RAB İsraillilerle Mısırlıların hayvanlarına farklı davranacak. İsraillilerin hayvanlarından hiçbiri ölmeyecek.› ››</span>
<span class="verse Exod_9_5" data-osis="Exod.9.5"><span class="verse-num v-5">5&nbsp;</span>RAB zamanı da belirleyerek, ‹‹Yarın ülkede bunu yapacağım›› dedi.</span>
<span class="verse Exod_9_6" data-osis="Exod.9.6"><span class="verse-num v-6">6&nbsp;</span>Ertesi gün RAB dediğini yaptı: Mısırlıların hayvanları büyük çapta öldü. Ama İsraillilerin hayvanlarından hiçbiri ölmedi.</span>
<span class="verse Exod_9_7" data-osis="Exod.9.7"><span class="verse-num v-7">7&nbsp;</span>Firavun adam gönderdi, İsraillilerin bir tek hayvanının bile ölmediğini öğrendi. Öyleyken, inat etti ve halkı salıvermedi.</span>
<span class="verse Exod_9_8" data-osis="Exod.9.8"><span class="verse-num v-8">8&nbsp;</span>RAB Musayla Haruna, ‹‹Yanınıza iki avuç dolusu ocak kurumu alın›› dedi, ‹‹Musa kurumu firavunun önünde göğe doğru savursun.</span>
<span class="verse Exod_9_9" data-osis="Exod.9.9"><span class="verse-num v-9">9&nbsp;</span>Kurum bütün Mısırın üzerinde ince bir toza dönüşecek; ülkenin her yanındaki insanların, hayvanların bedenlerinde irinli çıbanlar çıkacak.››</span>
<span class="verse Exod_9_10" data-osis="Exod.9.10"><span class="verse-num v-10">10&nbsp;</span>Böylece Musayla Harun ocak kurumu alıp firavunun önünde durdular. Musa kurumu göğe doğru savurdu. İnsanlarda ve hayvanlarda irinli çıbanlar çıktı.</span>
<span class="verse Exod_9_11" data-osis="Exod.9.11"><span class="verse-num v-11">11&nbsp;</span>Büyücüler çıbandan ötürü Musanın karşısında duramaz oldular. Çünkü bütün Mısırlılarda olduğu gibi onlarda da çıbanlar çıkmıştı.</span>
<span class="verse Exod_9_12" data-osis="Exod.9.12"><span class="verse-num v-12">12&nbsp;</span>RAB firavunu inatçı yaptı, RABbin Musaya söylediği gibi, firavun Musayla Harunu dinlemedi.</span>
<span class="verse Exod_9_13" data-osis="Exod.9.13"><span class="verse-num v-13">13&nbsp;</span>RAB Musaya şöyle dedi: ‹‹Sabah erkenden kalkıp firavunun huzuruna çık, de ki, ‹İbranilerin Tanrısı RAB şöyle diyor: Halkımı salıver, bana tapsınlar.</span>
<span class="verse Exod_9_14" data-osis="Exod.9.14"><span class="verse-num v-14">14&nbsp;</span>Yoksa bu kez senin, görevlilerinin, halkının üzerine bütün belalarımı yağdıracağım. Öyle ki, bu dünyada benim gibisi olmadığını öğrenesin.</span>
<span class="verse Exod_9_15" data-osis="Exod.9.15"><span class="verse-num v-15">15&nbsp;</span>Çünkü elimi kaldırıp seni ve halkını salgın hastalıkla vurmuş olsaydım, yeryüzünden silinmiş olurdun.</span>
<span class="verse Exod_9_16" data-osis="Exod.9.16"><span class="verse-num v-16">16&nbsp;</span>Gücümü sana göstermek, adımı bütün dünyaya tanıtmak için seni ayakta tuttum.</span>
<span class="verse Exod_9_17" data-osis="Exod.9.17"><span class="verse-num v-17">17&nbsp;</span>Hâlâ halkımı salıvermiyor, onlara üstünlük taslıyorsun.</span>
<span class="verse Exod_9_18" data-osis="Exod.9.18"><span class="verse-num v-18">18&nbsp;</span>Bu yüzden, yarın bu saatlerde Mısıra tarihinde görülmemiş ağır bir dolu yağdıracağım.</span>
<span class="verse Exod_9_19" data-osis="Exod.9.19"><span class="verse-num v-19">19&nbsp;</span>Şimdi buyruk ver, hayvanların ve kırda neyin varsa hepsi sığınaklara konsun. Dolu yağınca, eve getirilmeyen, kırda kalan bütün insanlarla hayvanlar ölecek.› ››</span>
<span class="verse Exod_9_20" data-osis="Exod.9.20"><span class="verse-num v-20">20&nbsp;</span>Firavunun görevlileri arasında RABbin uyarısından korkanlar köleleriyle hayvanlarını çabucak evlerine getirdiler.</span>
<span class="verse Exod_9_21" data-osis="Exod.9.21"><span class="verse-num v-21">21&nbsp;</span>RABbin uyarısını önemsemeyenler ise köleleriyle hayvanlarını tarlada bıraktı.</span>
<span class="verse Exod_9_22" data-osis="Exod.9.22"><span class="verse-num v-22">22&nbsp;</span>RAB Musaya, ‹‹Elini göğe doğru uzat›› dedi, ‹‹Mısırın her yerine, insanların, hayvanların, kırdaki bütün bitkilerin üzerine dolu yağsın.››</span>
<span class="verse Exod_9_23" data-osis="Exod.9.23"><span class="verse-num v-23">23&nbsp;</span>Musa değneğini göğe doğru uzatınca RAB gök gürlemeleri ve dolu gönderdi. Yıldırım düştü. RAB Mısıra dolu yağdırdı.</span>
<span class="verse Exod_9_24" data-osis="Exod.9.24"><span class="verse-num v-24">24&nbsp;</span>Şiddetli dolu yağıyor, sürekli şimşek çakıyordu. Mısır Mısır olalı böylesi bir dolu görmemişti.</span>
<span class="verse Exod_9_25" data-osis="Exod.9.25"><span class="verse-num v-25">25&nbsp;</span>Dolu Mısırda insandan hayvana dek kırdaki her şeyi, bütün bitkileri mahvetti, bütün ağaçları kırdı.</span>
<span class="verse Exod_9_26" data-osis="Exod.9.26"><span class="verse-num v-26">26&nbsp;</span>Yalnız İsraillilerin yaşadığı Goşen bölgesine dolu düşmedi.</span>
<span class="verse Exod_9_27" data-osis="Exod.9.27"><span class="verse-num v-27">27&nbsp;</span>Firavun Musayla Harunu çağırtarak, ‹‹Bu kez günah işledim›› dedi, ‹‹RAB haklı, ben ve halkım haksızız.</span>
<span class="verse Exod_9_28" data-osis="Exod.9.28"><span class="verse-num v-28">28&nbsp;</span>RABbe dua edin, yeter bu gök gürlemeleri ve dolu. Sizi salıvereceğim, artık burada kalmayacaksınız.››</span>
<span class="verse Exod_9_29" data-osis="Exod.9.29"><span class="verse-num v-29">29&nbsp;</span>Musa, ‹‹Kentten çıkınca, ellerimi RABbe uzatacağım›› dedi, ‹‹Gök gürlemeleri duracak, artık dolu yağmayacak. Böylece dünyanın RABbe ait olduğunu bileceksin.</span>
<span class="verse Exod_9_30" data-osis="Exod.9.30"><span class="verse-num v-30">30&nbsp;</span>Ama biliyorum, sen ve görevlilerin RAB Tanrıdan hâlâ korkmuyorsunuz.››</span>
<span class="verse Exod_9_31" data-osis="Exod.9.31"><span class="verse-num v-31">31&nbsp;</span>Keten ve arpa mahvolmuştu; çünkü arpa başak vermiş, keten çiçek açmıştı.</span>
<span class="verse Exod_9_32" data-osis="Exod.9.32"><span class="verse-num v-32">32&nbsp;</span>Ama buğday ve kızıl buğday henüz bitmediği için zarar görmemişti.</span>
<span class="verse Exod_9_33" data-osis="Exod.9.33"><span class="verse-num v-33">33&nbsp;</span>Musa firavunun yanından ayrılıp kentten çıktı. Ellerini RABbe uzattı. Gök gürlemesi ve dolu durdu, yağmur dindi.</span>
<span class="verse Exod_9_34" data-osis="Exod.9.34"><span class="verse-num v-34">34&nbsp;</span>Firavun yağmurun, dolunun, gök gürlemesinin kesildiğini görünce, yine günah işledi. Hem kendisi, hem görevlileri inat ettiler.</span>
<span class="verse Exod_9_35" data-osis="Exod.9.35"><span class="verse-num v-35">35&nbsp;</span>RAB'bin Musa aracılığıyla söylediği gibi, firavun inat ederek İsrailliler'i salıvermedi.</span>
</p>
</div>

	</div>
	<div data-role="footer">	
		<div data-role="navbar">
			<ul>
				<li><a href="Exod.8.html" data-icon="arrow-l">Misir'dan Çikis 8</a></li>
				<li><a href="index.html" data-icon="home">Books</a></li>
				<li><a href="Exod.10.html" data-icon="arrow-r">Misir'dan Çikis 10</a></li>
			</ul>
		</div>
	</div>
</div>
</body>
</html>
