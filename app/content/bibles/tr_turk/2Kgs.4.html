<!--
name: webbible
content:  2 Krallar 4 (turk)
author: John Dyer (http://j.hn/)
date:   1/5/2012 2:24:38 PM
-->
<!DOCTYPE html>
<html lang="tr" dir="ltr">
<head>
	<title>2 Krallar 4 (turk)</title>
    <meta name="viewport" content="width=device-width, initial-scale=1" />
	<script src="../../../js/mobile.js"></script>
	<link href="../../../css/mobile.css" rel="stylesheet" />
</head>
<body>
<div data-role="page">
	<div data-role="header">
		<a href="2Kgs.3.html" data-icon="arrow-l">2 Krallar 3</a>
		<h1>2 Krallar 4 (turk)</h1>
		<a href="2Kgs.5.html" data-icon="arrow-r">2 Krallar 5</a>
	</div>
	<div data-role="content">
<div class="chapter ot turk" lang="tr" dir="ltr" data-osis="2Kgs.4">
<h2 class="chapter-num">4</h2>
<p>
<span class="verse" data-osis="2Kgs.4.1"><span class="verse-num verse-1">1&nbsp;</span>Bir gün, peygamber topluluğundan bir adamın karısı gidip Elişaya şöyle yakardı: ‹‹Efendim, kocam öldü! Bildiğin gibi RABbe tapınırdı. Şimdi bir alacaklısı geldi, iki oğlumu benden alıp köle olarak götürmek istiyor.››</span>
<span class="verse" data-osis="2Kgs.4.2"><span class="verse-num">2&nbsp;</span>Elişa, ‹‹Senin için ne yapsam?›› diye karşılık verdi, ‹‹Söyle bana, evinde neler var?›› Kadın, ‹‹Azıcık zeytinyağı dışında, kulunun evinde hiçbir şey yok›› dedi.</span>
<span class="verse" data-osis="2Kgs.4.3"><span class="verse-num">3&nbsp;</span>Elişa, ‹‹Bütün komşularına git, ne kadar boş kapları varsa iste›› dedi,</span>
<span class="verse" data-osis="2Kgs.4.4"><span class="verse-num">4&nbsp;</span>‹‹Sonra oğullarınla birlikte eve git. Kapıyı üzerinize kapayın ve bütün kapları yağla doldurun. Doldurduklarınızı bir kenara koyun.››</span>
<span class="verse" data-osis="2Kgs.4.5"><span class="verse-num">5&nbsp;</span>Kadın oradan ayrılıp oğullarıyla birlikte evine gitti, kapıyı kapadı. Oğullarının getirdiği kapları doldurmaya başladı.</span>
<span class="verse" data-osis="2Kgs.4.6"><span class="verse-num">6&nbsp;</span>Bütün kaplar dolunca oğullarından birine, ‹‹Bana bir kap daha getir›› dedi. Oğlu, ‹‹Başka kap kalmadı›› diye karşılık verdi. O zaman zeytinyağının akışı durdu.</span>
<span class="verse" data-osis="2Kgs.4.7"><span class="verse-num">7&nbsp;</span>Kadın gidip durumu Tanrı adamı Elişaya bildirdi. Elişa, ‹‹Git, zeytinyağını sat, borcunu öde›› dedi, ‹‹Kalan parayla da oğullarınla birlikte yaşamını sürdür.››</span>
<span class="verse" data-osis="2Kgs.4.8"><span class="verse-num">8&nbsp;</span>Elişa bir gün Şuneme gitti. Orada zengin bir kadın vardı. Elişayı yemeğe alıkoydu. O günden sonra Elişa ne zaman Şuneme gitse, yemek için oraya uğradı.</span>
<span class="verse" data-osis="2Kgs.4.9"><span class="verse-num">9&nbsp;</span>Kadın kocasına, ‹‹Bize sık sık gelen bu adamın kutsal bir Tanrı adamı olduğunu anladım›› dedi,</span>
<span class="verse" data-osis="2Kgs.4.10"><span class="verse-num">10&nbsp;</span>‹‹Gel, damda onun için küçük bir oda yapalım; içine yatak, masa, sandalye, bir de kandil koyalım. Bize geldiğinde orada kalsın.››</span>
<span class="verse" data-osis="2Kgs.4.11"><span class="verse-num">11&nbsp;</span>Bir gün Elişa geldi, yukarı odaya çıkıp uzandı.</span>
<span class="verse" data-osis="2Kgs.4.12"><span class="verse-num">12&nbsp;</span>Uşağı Gehaziye, ‹‹Şunemli kadını çağır›› dedi. Gehazi kadını çağırdı. Kadın gelince,</span>
<span class="verse" data-osis="2Kgs.4.13"><span class="verse-num">13&nbsp;</span>Elişa Gehaziye şöyle dedi: ‹‹Ona de ki, ‹Bizim için katlandığın bunca zahmetlere karşılık ne yapabilirim? Senin için kralla ya da ordu komutanıyla konuşayım mı?› ›› Kadın, ‹‹Ben halkımın arasında mutlu yaşıyorum›› diye karşılık verdi.</span>
<span class="verse" data-osis="2Kgs.4.14"><span class="verse-num">14&nbsp;</span>Elişa, ‹‹Öyleyse ne yapabilirim?›› diye sordu. Gehazi, ‹‹Kadının oğlu yok, kocası da yaşlı›› diye yanıtladı.</span>
<span class="verse" data-osis="2Kgs.4.15"><span class="verse-num">15&nbsp;</span>Bunun üzerine Elişa, ‹‹Kadını çağır›› dedi. Gehazi kadını çağırdı. Kadın gelip kapının eşiğinde durdu.</span>
<span class="verse" data-osis="2Kgs.4.16"><span class="verse-num">16&nbsp;</span>Elişa, kadına, ‹‹Gelecek yıl bu zaman kucağında bir oğlun olacak›› dedi. Kadın, ‹‹Olamaz, efendim!›› diye karşılık verdi, ‹‹Sen ki bir Tanrı adamısın, lütfen kuluna yalan söyleme!››</span>
<span class="verse" data-osis="2Kgs.4.17"><span class="verse-num">17&nbsp;</span>Ama kadın gebe kaldı ve bir yıl sonra, Elişanın söylediği günlerde bir oğul doğurdu.</span>
<span class="verse" data-osis="2Kgs.4.18"><span class="verse-num">18&nbsp;</span>Çocuk büyüdü. Bir gün orakçıların başında bulunan babasının yanına gitti.</span>
<span class="verse" data-osis="2Kgs.4.19"><span class="verse-num">19&nbsp;</span>‹‹Başım ağrıyor, başım!›› diye bağırmaya başladı. Babası uşağına, ‹‹Onu annesine götür›› dedi.</span>
<span class="verse" data-osis="2Kgs.4.20"><span class="verse-num">20&nbsp;</span>Uşak çocuğu alıp annesine götürdü. Çocuk öğlene kadar annesinin dizlerinde yattıktan sonra öldü.</span>
<span class="verse" data-osis="2Kgs.4.21"><span class="verse-num">21&nbsp;</span>Annesi onu yukarı çıkardı, Tanrı adamının yatağına yatırdı, sonra kapıyı kapayıp dışarıya çıktı.</span>
<span class="verse" data-osis="2Kgs.4.22"><span class="verse-num">22&nbsp;</span>Kocasını çağırıp şöyle dedi: ‹‹Lütfen bir eşekle birlikte uşaklarından birini bana gönder. Tanrı adamının yanına gitmeliyim. Hemen dönerim.››</span>
<span class="verse" data-osis="2Kgs.4.23"><span class="verse-num">23&nbsp;</span>Kocası, ‹‹Neden bugün gidiyorsun?›› dedi, ‹‹Ne Yeni Ay, ne de Şabat bugün.›› Kadın, ‹‹Zarar yok›› karşılığını verdi.</span>
<span class="verse" data-osis="2Kgs.4.24"><span class="verse-num">24&nbsp;</span>Eşeğe palan vurup uşağına, ‹‹Haydi yürü, ben sana söylemedikçe yavaşlama›› dedi.</span>
<span class="verse" data-osis="2Kgs.4.25"><span class="verse-num">25&nbsp;</span>Karmel Dağına varıp Tanrı adamının yanına çıktı. Tanrı adamı, kadını uzaktan görünce, uşağı Gehaziye, ‹‹Bak, Şunemli kadın geliyor!›› dedi,</span>
<span class="verse" data-osis="2Kgs.4.26"><span class="verse-num">26&nbsp;</span>‹‹Haydi koş, onu karşıla, ‹Nasılsın, kocanla oğlun nasıllar?› diye sor.›› Kadın Gehaziye, ‹‹Herkes iyi›› dedi.</span>
<span class="verse" data-osis="2Kgs.4.27"><span class="verse-num">27&nbsp;</span>Kadın dağa çıkıp Tanrı adamının yanına varınca, onun ayaklarına sarıldı. Gehazi kadını uzaklaştırmak istediyse de Tanrı adamı, ‹‹Kadını rahat bırak!›› dedi, ‹‹Çünkü acı çekiyor. RAB bunun nedenini benden gizledi, açıklamadı.››</span>
<span class="verse" data-osis="2Kgs.4.28"><span class="verse-num">28&nbsp;</span>Kadın ona, ‹‹Efendim, ben senden çocuk istedim mi?›› dedi, ‹‹Beni umutlandırma demedim mi?››</span>
<span class="verse" data-osis="2Kgs.4.29"><span class="verse-num">29&nbsp;</span>Elişa Gehaziye, ‹‹Hemen kemerini kuşan, değneğimi al, koş›› dedi, ‹‹Biriyle karşılaşırsan selam verme, biri seni selamlarsa karşılık verme. Git, değneğimi çocuğun yüzüne tut.››</span>
<span class="verse" data-osis="2Kgs.4.30"><span class="verse-num">30&nbsp;</span>Çocuğun annesi, ‹‹Yaşayan RABbin adıyla başın üzerine ant içerim ki, senden ayrılmayacağım›› dedi. Sonra Gehaziyle birlikte yola çıktı.</span>
<span class="verse" data-osis="2Kgs.4.31"><span class="verse-num">31&nbsp;</span>Gehazi önden gidip değneği çocuğun yüzüne tuttu, ama ne bir ses vardı, ne de bir yanıt. Bunun üzerine Gehazi geri dönüp Elişayı karşıladı ve ona, ‹‹Çocuk dirilmedi›› diye haber verdi.</span>
<span class="verse" data-osis="2Kgs.4.32"><span class="verse-num">32&nbsp;</span>Elişa eve vardığında, çocuğu yatağında ölü buldu.</span>
<span class="verse" data-osis="2Kgs.4.33"><span class="verse-num">33&nbsp;</span>İçeri girdi, kapıyı kapayıp RABbe yalvarmaya başladı.</span>
<span class="verse" data-osis="2Kgs.4.34"><span class="verse-num">34&nbsp;</span>Sonra ağzı çocuğun ağzının, gözleriyle elleri de çocuğun gözleriyle ellerinin üzerine gelecek biçimde yatağa, çocuğun üzerine kapandı. Çocuğun bedeni ısınmaya başladı.</span>
<span class="verse" data-osis="2Kgs.4.35"><span class="verse-num">35&nbsp;</span>Elişa kalkıp odanın içinde sağa sola gezindi, sonra yine dönüp çocuğun üzerine kapandı. Çocuk yedi kez aksırdı ve gözlerini açtı.</span>
<span class="verse" data-osis="2Kgs.4.36"><span class="verse-num">36&nbsp;</span>Elişa Gehaziye, ‹‹Şunemli kadını çağır›› diye seslendi. Gehazi kadını çağırdı. Kadın gelince, Elişa, ‹‹Al oğlunu›› dedi.</span>
<span class="verse" data-osis="2Kgs.4.37"><span class="verse-num">37&nbsp;</span>Kadın Elişanın ayaklarına kapandı, yerlere kadar eğildi, sonra çocuğunu alıp gitti.</span>
<span class="verse" data-osis="2Kgs.4.38"><span class="verse-num">38&nbsp;</span>Elişa Gilgala döndü. Ülkede kıtlık vardı. Elişa bir peygamber topluluğuyla otururken uşağına, ‹‹Büyük tencereyi ateşe koy, peygamberlere çorba pişir›› dedi.</span>
<span class="verse" data-osis="2Kgs.4.39"><span class="verse-num">39&nbsp;</span>Biri ot toplamak için tarlaya gitti ve yabanıl bir bitki buldu. Bitkiden bir etek dolusu yaban kabağı topladı, getirip tencereye doğradı. Bunların ne olduğunu kimse bilmiyordu.</span>
<span class="verse" data-osis="2Kgs.4.40"><span class="verse-num">40&nbsp;</span>Çorba yenmek üzere boşaltıldı. Ama adamlar çorbayı tadar tatmaz, ‹‹Ey Tanrı adamı, zehirli bu!›› diye bağırdılar ve yiyemediler.</span>
<span class="verse" data-osis="2Kgs.4.41"><span class="verse-num">41&nbsp;</span>Elişa, ‹‹Biraz un getirin›› dedi. Unu tencereye atıp, ‹‹Koy önlerine, yesinler›› dedi. Tencerede zararlı bir şey kalmadı.</span>
<span class="verse" data-osis="2Kgs.4.42"><span class="verse-num">42&nbsp;</span>Baal-Şalişadan bir adam geldi. Tanrı adamına o yıl ilk biçilen arpadan yapılmış yirmi ekmekle taze buğday başağı getirdi. Elişa uşağına, ‹‹Bunları halka dağıt, yesinler›› dedi.</span>
<span class="verse" data-osis="2Kgs.4.43"><span class="verse-num">43&nbsp;</span>Uşak, ‹‹Nasıl olur, bu yüz kişinin önüne konur mu?›› diye sordu. Elişa, ‹‹Halka dağıt, yesinler›› diye karşılık verdi, ‹‹Çünkü RAB diyor ki, ‹Yiyecekler, birazı da artacak.› ››</span>
<span class="verse" data-osis="2Kgs.4.44"><span class="verse-num">44&nbsp;</span>Bunun üzerine uşak yiyecekleri halkın önüne koydu. RAB'bin sözü uyarınca halk yedi, birazı da arttı.</span>
</p>
</div>

	</div>
	<div data-role="footer">	
		<div data-role="navbar">
			<ul>
				<li><a href="2Kgs.3.html" data-icon="arrow-l">2 Krallar 3</a></li>
				<li><a href="index.html" data-icon="home">Books</a></li>
				<li><a href="2Kgs.5.html" data-icon="arrow-r">2 Krallar 5</a></li>
			</ul>
		</div>
	</div>

</div>
</body>
</html>
