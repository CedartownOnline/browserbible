<!--
name: webbible
content:  2 Krallar 7 (turk)
author: John Dyer (http://j.hn/)
date:   1/5/2012 2:24:38 PM
-->
<!DOCTYPE html>
<html lang="tr" dir="ltr">
<head>
	<title>2 Krallar 7 (turk)</title>
    <meta name="viewport" content="width=device-width, initial-scale=1" />
	<script src="../../../js/mobile.js"></script>
	<link href="../../../css/mobile.css" rel="stylesheet" />
</head>
<body>
<div data-role="page">
	<div data-role="header">
		<a href="2Kgs.6.html" data-icon="arrow-l">2 Krallar 6</a>
		<h1>2 Krallar 7 (turk)</h1>
		<a href="2Kgs.8.html" data-icon="arrow-r">2 Krallar 8</a>
	</div>
	<div data-role="content">
<div class="chapter ot turk" lang="tr" dir="ltr" data-osis="2Kgs.7">
<h2 class="chapter-num">7</h2>
<p>
<span class="verse" data-osis="2Kgs.7.1"><span class="verse-num verse-1">1&nbsp;</span>Elişa, ‹‹RABbin sözüne kulak verin!›› dedi, ‹‹RAB diyor ki, ‹Yarın bu saatlerde Samiriye Kapısında bir sea ince un da, iki sea arpa da birer şekele satılacak.› ››</span>
<span class="verse" data-osis="2Kgs.7.2"><span class="verse-num">2&nbsp;</span>Kralın özel yardımcısı olan komutan, Tanrı adamına, ‹‹RAB göklerin kapaklarını açsa bile olacak şey değil bu!›› dedi. Elişa, ‹‹Sen herşeyi gözlerinle göreceksin, ama onlardan hiçbir şey yiyemeyeceksin!›› diye karşılık verdi.</span>
<span class="verse" data-osis="2Kgs.7.3"><span class="verse-num">3&nbsp;</span>Kent kapısının girişinde deri hastalığına yakalanmış dört adam vardı. Birbirlerine, ‹‹Ne diye ölene dek burada kalalım?›› diyorlardı,</span>
<span class="verse" data-osis="2Kgs.7.4"><span class="verse-num">4&nbsp;</span>‹‹Kente girelim desek, orada kıtlık var, ölürüz; burada kalsak da öleceğiz. Bari gidip Aram ordugahına teslim olalım. Canımızı bağışlarlarsa yaşarız, öldürürlerse de öldürsünler.››</span>
<span class="verse" data-osis="2Kgs.7.5"><span class="verse-num">5&nbsp;</span>Akşam karanlığında kalkıp Aram ordugahına doğru gittiler. Ordugaha yaklaştıklarında, orada kimseyi göremediler.</span>
<span class="verse" data-osis="2Kgs.7.6"><span class="verse-num">6&nbsp;</span>Çünkü Rab Aram ordugahında savaş arabalarıyla, atlarıyla yaklaşan büyük bir ordunun çıkardığı seslerin duyulmasını sağlamıştı. Aramlılar da birbirlerine, ‹‹Bakın, İsrail Kralı bize saldırmak için Hitit ve Mısır krallarını kiralamış!›› demişlerdi.</span>
<span class="verse" data-osis="2Kgs.7.7"><span class="verse-num">7&nbsp;</span>Böylece, gün batarken çadırlarını, atlarını, eşeklerini bırakıp kaçmışlar, canlarını kurtarmak için ordugahı olduğu gibi bırakmışlardı.</span>
<span class="verse" data-osis="2Kgs.7.8"><span class="verse-num">8&nbsp;</span>Deri hastalığına yakalanmış adamlar ordugaha varıp çadırların birine girdiler. Yiyip içtikten sonra oradaki altın, gümüş ve giysileri götürüp gizlediler. Sonra dönüp başka bir çadıra girdiler, orada bulduklarını da götürüp gizlediler.</span>
<span class="verse" data-osis="2Kgs.7.9"><span class="verse-num">9&nbsp;</span>Ardından birbirlerine, ‹‹Yaptığımız doğru değil›› dediler, ‹‹Bugün müjde günü. Oysa biz susuyoruz. Gün doğuncaya kadar beklersek, cezaya çarptırılacağımız kesin. Haydi saraya gidip durumu bildirelim.››</span>
<span class="verse" data-osis="2Kgs.7.10"><span class="verse-num">10&nbsp;</span>Böylece gidip kent kapısındaki nöbetçilere seslendiler. ‹‹Aram ordugahına gittik›› dediler, ‹‹Hiç kimseyi göremedik; ne de bir insan sesi duyduk. Yalnızca bağlı atlar, eşekler vardı. Çadırları da olduğu gibi bırakıp gitmişler.››</span>
<span class="verse" data-osis="2Kgs.7.11"><span class="verse-num">11&nbsp;</span>Kapı nöbetçileri haberi duyurdu. Haber kralın sarayına ulaştırıldı.</span>
<span class="verse" data-osis="2Kgs.7.12"><span class="verse-num">12&nbsp;</span>Kral gece kalkıp görevlilerine, ‹‹Aramlıların ne tasarladığını size söyleyeyim›› dedi, ‹‹Aç kaldığımızı biliyorlar. Onun için ordugahlarını bırakıp kırda gizlenmişler. Kentin dışına çıktığımızda, bizi canlı yakalayıp kenti ele geçirmeyi düşünüyorlar.››</span>
<span class="verse" data-osis="2Kgs.7.13"><span class="verse-num">13&nbsp;</span>Görevlilerden biri, ‹‹Kentte kalan beş atla birkaç adam gönderelim, o zaman durumu anlarız›› dedi, ‹‹Nasıl olsa gidecek olanlar da burada, kentte kalan nice İsrailli gibi ölüme mahkûm!››</span>
<span class="verse" data-osis="2Kgs.7.14"><span class="verse-num">14&nbsp;</span>Adamlar yanlarına iki atlı araba aldılar. Kral, ‹‹Gidin, ne olduğunu öğrenin›› diyerek onları Aram ordusunun ardından gönderdi.</span>
<span class="verse" data-osis="2Kgs.7.15"><span class="verse-num">15&nbsp;</span>Adamlar Şeria Irmağına kadar Aram ordusunu izlediler. Yol baştan sona kadar Aramlıların kaçarken attıkları giysi ve eşyalarla doluydu. Haberciler dönüp krala durumu bildirdiler.</span>
<span class="verse" data-osis="2Kgs.7.16"><span class="verse-num">16&nbsp;</span>Bunun üzerine halk kentten çıkıp Aram ordugahını yağmaladı. RABbin dediği gibi, bir sea ince unun da, iki sea arpanın da fiyatı bir şekele düştü.</span>
<span class="verse" data-osis="2Kgs.7.17"><span class="verse-num">17&nbsp;</span>Kral özel yardımcısı olan komutanı kentin kapısında bırakmıştı. Halk onu kapının ağzında çiğneyerek öldürdü. Kral Elişanın evine gittiğinde, Tanrı adamı ona olacakları önceden bildirmişti.</span>
<span class="verse" data-osis="2Kgs.7.18"><span class="verse-num">18&nbsp;</span>Her şey Tanrı adamının krala dediği gibi oldu. ‹‹Yarın bu saatlerde Samiriye Kapısında bir sea ince un da, iki sea arpa da birer şekele satılacak›› demişti.</span>
<span class="verse" data-osis="2Kgs.7.19"><span class="verse-num">19&nbsp;</span>Komutan da Tanrı adamına şöyle karşılık vermişti: ‹‹RAB göklerin kapaklarını açsa bile, olacak şey değil bu!›› Elişa, ‹‹Sen her şeyi gözlerinle görecek, ama onlardan hiçbir şey yiyemeyeceksin!›› demişti.</span>
<span class="verse" data-osis="2Kgs.7.20"><span class="verse-num">20&nbsp;</span>Tam dediği gibi oldu. Komutan kentin kapısında halk tarafından çiğnenerek öldü.</span>
</p>
</div>

	</div>
	<div data-role="footer">	
		<div data-role="navbar">
			<ul>
				<li><a href="2Kgs.6.html" data-icon="arrow-l">2 Krallar 6</a></li>
				<li><a href="index.html" data-icon="home">Books</a></li>
				<li><a href="2Kgs.8.html" data-icon="arrow-r">2 Krallar 8</a></li>
			</ul>
		</div>
	</div>

</div>
</body>
</html>
